Il-faqar li kien jgħix fih Karmenu, anzjan mill-Floriana, qatt ma żammu milli jaħseb fl-annimali li tul ħajtu kienu jinġabru wara biebu jistennew biex jingħataw x’jieklu.

Karmenu, li għex kważi ħajtu kollha fi Triq l-Iljun fil-Floriana, miet madwar ġimgħatejn ilu. Imma l-qalb “ħelwa u umli” tiegħu messet qlub ta’ persuni oħra li wara mewtu, riedu jibqgħu jfakkru l-memorja tiegħu billi mal-bieb tad-dar tiegħu poġġew xemgħat, fjuri u messaġġi sbieħ.

Minkejja li qatt ma kien tat-tajjeb, anzi kien pjuttost fqir, Karmenu kien jitma’ lill-klieb u l-qtates tal-madwar mill-ftit li kien ikollu.

Karmena, li toqgħod ftit bibien ‘il bogħod, qaltilna li Karmenu kien raġel sew. “Kien ikellem u jgħin lil kulħadd. Il-Furjaniżi kienu jħobbuh”, qaltilna.



“Min għandu l-kariżma biex jgħin kreaturi bħal ma huma l-annimali, ara kemm iktar ikollu l-kariżma biex jgħin lill-għajru”

Peress li d-dar tiegħu tinsab eżatt quddiem l-uffiċini tal-Caritas (fil-Kurja tal-Arċisqof), mhux l-ewwel darba li Karmenu kien jiġi mistieden mill-membri tal-Caritas biex jingħaqad magħhom għal xi ikla sħuna jew kikkra kafè.

“Min għandu l-kariżma biex jgħin kreaturi bħal ma huma l-annimali, ara kemm iktar ikollu l-kariżma biex jgħin lill-għajru” qaltilna Marika Mizzi mill-Caritas. “Jekk tiċċaħħad int biex titma kelb, ara kemm għandek qalb kbira”, żiedet tgħidilna.

Filfatt, kienu xi kollegi tal-Caritas li lbieraħ, xtraw bukkett fjuri żejjed, u wara l-funeral ta’ Charles Miceli baqgħu sejrin ipoġġuh fuq it-tarġa tal-bieb ta’ Karmenu. Mal-fjuri, ħallew nota bil-kliem: “Raġel ta’ qalb ħelwa u umli”.

M’għaddiex wisq żmien qabel mal-bieb żdiedu aktar xemgħat u messaġġi – fosthom messaġġ bil-kliem: “Karattru ħelu, li kien jagħti kulur lil din in-naħa tal-Furjana. Għall-kuntlarju ta’ bosta, kien jagħti każ ħaddieħor”.
Zammit Dimech jisħaq fuq il-bżonn ta’ aktar investiment fil-qasam tal-kultura

“Il-messaġġ tal-mużiċisti Maltin u dawk Ewropej sabiex l-Unjoni Ewropea tkompli toffri sostenn finanzjajru lill-mużiċisti żgħażagħ, instema. Issa jmiss li nassiguraw is-sostenibilità tal-orkestra taż-Żgħażagħ tal-Unjoni Ewropea kif ukoll li nkomplu ninvestu b’mod sħiħ fil-qasam tal-kultura.” Qal dan l-MEP Francis Zammit Dimech waqt dibattitu fil-Parlament Ewropew fi Strasburgu dwar il-bżonn ta’ sostenn finanzjajru lill-Orkestra taż-Żgħażagħ tal-Unjoni Ewropea.

Il-mużiċisti Maltin kienu għamlu protesta fil-Belt Valletta sabiex jitolbu li l-Orkestra taż-Żgħażagħ tal-Unjoni Ewropea tkompli tingħata sostenn finanzjajru mill-Unjoni Ewropea. Zammit Dimech kien appoġġja din is-sejħa fil-Parlament Ewropew f’waħda mill-ewwel laqgħat tiegħu fil-Parlament Ewropew. Hu qal li kien tajjeb li l-appell tal-mużiċisti nstema’ anke għaliex il-mużika hi parti intrinsika mill-identità u mill-wirt rikk kulutrali tagħna l-Ewropej. “Din l-orkestra, permezz tal-mużika, tibgħat ukoll messaġġ ta’ għaqda u paċi; aspetti li fuqom hi wkoll msejsa l-Unjoni Ewropea,” żied Zammit Dimech. Hu enfażizza li l-kultura hi aspett importanti għall-Unjoni Ewropea u fakkar f’dak li qal wieħed mill-fundaturi tal-Unjoni Ewropea Jean Monnet. “If I had to do it again, I would begin with culture”.

Zammit Dimech, li hu membru tal-Kumitat tal-Kultura u li anke serva bħala Ministru tal-Kultura f’Malta, laqa’ b’sodisfazzjon l-aċċenn li sar fir-rapport tal-Kumitat tal-Kultura sabiex ikun hemm mużiċisti żgħażagħ mill-istati membri kollha, trasparenza fis-selezzjoni tal-muzicisti u enfażi fuq it-taħriġ u l-opportunitajiet għaż-żgħażagħ. Hu fakkar li r-riżorsi finanzjarji provduti huma soluzzjoni temporanja u għalhekk issa sta għall-Orkestra taż-Żgħażagħ tal-Unjoni Ewropea li tfittex anke mezzi oħra ta’ sostenn lil‘hinn minn fondi Ewropej sabiex tassigura li tkun sostenibbli. Hu qal ukoll li kien ferm importanti li sar enfażi dwar il-bżonn li tingħata attenzjoni speċjali għal udjenzi żgħażagħ fil-kunċerti li jsiru. Żied jgħid “Nemmen bis-sħiħ li permezz tal-mużika, nistgħu nibgħatu messaġġ favur l-Ewropa fost iż-żgħażagħ.”

Fi tmiem id-diskors tiegħu, Zammit Dimech appella biex kif sar f’dan il-każ, isir sforz sabiex isir dak kollu possibli biex jinstabu mezzi sabiex jkun offrut aktar sostenn lill-settur tal-kultura għaliex minkejja l-potenzjal tas-settur, inkluż mill-aspett tat-tkabbir ekonomiku u l-ħolqien ta’ impjiegi, xorta jibqa’ l-każ li dan is-settur mhux dejjem jingħata l-attenzzjoni li jixraqlu u għalhekk jekk ma ninvestux aktar fir-riżorsi umani, nkunu qed inpoġġu dan is-settur f’riskju akbar.

Zammit Dimech saħaq li l-kultura hu settur ferm għal qalbu u jrid jagħmel dak kollu li jista’ mill-Parlament Ewropew biex jindirizza l-isfidi tas-settur. F’dan il-kuntest, għada se jorganizza taħriġ f’Malta bil-parteċipazzjoni tal-Youtube indirizzat lill-mużiċisti, kantanti u artisti biex jgħinom jagħmlu użu aħjar mir-riżorsi diġitali.
Id-deputat Nazzjonalista Claudette Buttigieg insisiet li jekk bil-fomm iil-gvern jiddikjara li hu kontra l-abort allura għanud jesprimi din l-opinjoni ibl-ftati u jagħmel dikjarazzjonijiet u azzjonijiet politiċi li jikkonfermaw din il-pożizzjoni.

Fl-Aġġornament Claudette Buttigieg tkellmet dwar il-kwalitajiet tal-ex President ta’ Malta Ċensu Tabone u qalet li hu kellu diversi kwalitajiet u talenti. Fuq kollox, Ċensu Tabone kellu mħabba kbira lejn il-pajjiż, kien patrijott kbir u qatt ma kien taditur ta’ pajjiżu.

Hi qalet li bħal lum ħames sxhur inqatlet Daphne Caruana Galizia u sostniet li l-għattx għall-ġutsizzja ma ddgħajjifx anzi qed jitkebbes. Hi sostniet li l-isforzi kbar li saru biex tissikket il-vuċi ta’ dawk li qed jipprotestaw u jitkellmu għall-ġustizzja ma ssiktux anzi l-attivitatjiet qed jiżdiedu. Kien hemm il-każi tal-billborards u l-fjuri u x-xemgħat fil-Belt, li wara li tneħħew reġġgħu tpoġġew waqt li n-nies reġġħet bdiet tattendi bi ħġarha fil-post li huam stess ħolqu bħala mafkar għall-ġurnalista.

Claudette Buttigieg semmiet x’ġara fis-Slovakkja, każ simili għa dak ta’ Caruana Galizia, iżda b’differenza kbira. Il-protesti wkoll kienu kbar iżda kien hemm ir-riżenji wara l-każ u nġarret ir-responsabbiltà; f’Malta dan ma seħħx u mhux se jseħħ.

Il-Kunsill Lokali ta’ San Ġiljan se jorganizza servizz ta’ Park and Ride nhar is-Sibt li ġej b’rabta mal-festeġġamenti ta’ jum San Patrizju.

Dan is-servizz se jkun qed jopera bejn is-6pm u s-1am tal-Ħadd filgħodu, mil-Luxol sa Spinola.

Fi stqarrija, il-Kunsill Lokali qal li dan is-servizz se jkun f’forma ta’ shuttle services. Dan sabiex ikunu evitati konġestjonijiet ta’ traffiku.
Waqt il-Laqgħa Ġenerali Annwali tal-Forum Partit Nazzjonalista għall-impriżi żgħar u ta’ daqs medju ġie elett l-eżekuttiv il-ġdid. Il-Laqgħa tmexxiet mill-President tal-Eżekuttiv Mark Anthony Sammut.

Andre’ Grech ġie kkonfermat bħala President tal-FSMEPN, Mario Rosso ġie elett bħala Viċi-President, Marie Claire Zammit Bonello ġiet eletta bħala Segretarju Ġenerali u Cedric Valletta ġie elett bħala Teżorier. Bħala Segretarju Internazzjonali ġiet eletta Gillian Farrugia Pace u James Cassar ġie elett bħala Segretarju Informazzjoni (PRO)

Il-President Andre’ Grech irringrazzja lil kulħadd tas-sehem tiegħu u ta merħba lill-membri ġodda tal-Eżekuttiv tal-Forum. Enfasizza fuq l-importanza li l-membri kollha tal-Forum jaħdmu flimkien biex jintlaħqu s-setturi kollha li jirrapreżentaw.
Id-deċiżjoni tal-Gvern li jdejjaq il-bypass tal-Mellieħa ġiet imfissra mid-deputat Nazzjonalista Robert Cutajar bħala “pastażata u oxxenità”.

Fl-aħħar jiem diversi residenti Melleħin kellmuna fuq dak li għaddej fil-bypass li tagħti lejn l-Għadira fejn tiela’ binja kbira li għalqet parti minn waħda mill-karreġġjati, b’rapporti jgħidu li dan se jkun b’mod permanenti.

Ir-rabja tant kienet kbira li inbdiet petizzjoni online indirizzatha lill-Prim Ministru, il-Ministru tat-Trasport, il-Kap tal-Opposizzjoni, Ministri u Membri Parlamentari tat-12-il Distrett, is-Sindku tal-Mellieħa u l-Kunsill Lokali tal-Mellieħa.

“Ħallu għand il-poplu dak li hu tal-poplu u lin-negozjant dak li hu tan-negozjant! Minn meta nstemgħat din li triq prinċipali tiddejjaq biex minnha jgawdu ftit spekulaturi?”, qalu dawk li fasslu l-petizzjoni.

“Hands off Mellieħa! Ħadtulna biżżejjed diġa!”



Id-deputat Naazzjonalista semmiet lill-ġrupp ta’ nisa ta’ Occupy Justice li se jkomplu bil-pressjoni tagħhom b’tifkira nhar il-Ġimgħa quddiem il-qrati u attività quddiem Kastilja. Dan hu messaġġ ċar li hawn sezzjoni ta’ nies fil-pajjiż li m’humiex sodisfatti fl-affarajiet kif mexjin iżda mhux se jieqfu hemm u qed jipperseveraw għaliex iħossu li dan hu l-mod kif għandha ssir il-ġlieda għall-ġustizzja.

Claudtette Buttigieg tkellemt dwar l-abort u qalet li fis-soċjetà hawn biża’ minn din id-diskussjoni. Fl-10 ta’ Jannar 2017, Daphne Crauana Galzia kienet tkellmet dwar l-abort u appellat lill-Prim Ministru biex jiċċara l-pożizzjoni tiegħu. L-Oppożizzjoni qed titlob kontinwament iktar protezzjoni lit-tarbija fil-ġuf u jekk veru l-gvern hu kontra l-abort, allura għandu jiddikjara dan b’mod ċar.

Claudette Buttigieg semmiet l-inċineratur ppjanat għall-Magħtab u qalet li l-familja tagħha kienet mill-Magħtab, li qabel kien blat kollu kaktus. Jidher li fl-inċineratur se jinħaraq il-plastic iżda anki dwar dan fis-osċjeta mhux isir dibattitu.
Illum il-komunità żgħira ta’ San Lawrenz Għawdex qed tfakkar anniversarju importanti ħafna – dak ta’ meta il-Papa Ljun Xlll waqqaf lil din il-komunità bħala parroċċa awtonoma.

Kien ilu jinħass il-bżonn li din iz-zona li fl-antik kienet magħrufa bħala Ta’ Ċangura titgħolla għad-dinjità ta’ Parroċċa. Għalkemm San Lawrenz ilu 125 sena Paroċċa pero l-eżistenza tal-inħawi tisemma saħansitra f’ dokumenti li jmorru lura qabel l-Assedju ta’ Għawdex tal-1551.

Il-Parroċċa ta’ San Lawrenz biex jitfakkar dan l-anniverserju nediet attivitajiet varji u konkreti għaż-żminijiet li qed ngħixu fihom illum. Fost l-oħrajn qed ikompli l-proġett amibizzjuż tar-restwar tal-Knisja Parrokkjali, restawr ta’ oġġetti ta’ arti fosthom il-pedestal artistiku u antik tal-istatwa titulari u anke twaqqaf grupp ta’ nies li ser jieħdu inkarigu li darba fix-xahar, ta’ kull xahar, ser ikunu qed jitolbu għall-bqija tal-komunità, dan sabiex inkompli jinħoloq sens ta’ komunità li għadu jinħass sewwa fir-raħal ta’ San Lawrenz Għawdex.
Illejla fis-6.30pm ser isir pontifikal solleni mmexxi mill-E.T. L-Isqof Mario Grech biex din il-komunità trodd ħajr lil Alla.
Il-kowċ nazzjonali ta’ taħt il-21 sena Silvio Vella sejjaħ skwadra ta’ 20 plejer għall-partita ta’ ħbiberija kontra t-tim nazzjonali ta’ taħt l-20 sena tal-Iżvizzera, kif ukoll il-logħba barra minn pajjiżna kontra t-Turkija minn Grupp 6 ta’ taħt il-21 sena.

Il-partita kontra l-Iżvizzera se tintlagħab il-Ġimgħa 23 ta’ Marzu fl-Istadium taċ-Ċentinarju fis-1.00pm filwaqt li l-logħba kontra t-Turkija tintlagħab erbat ijiem wara.

Silvio Vella sejjaħ għall-ewwel darba lill-gowlkiper ta’ Mosta Andreas Vella. Fost il-plejers li ssejħu għall-ewwel darba hemm id-difensur ta’ Sliema Kurt Shaw, il-midfielder ta’ Pietà Dylan Agius, Conor Borg li jinsab fuq il-kotba ta’ Roma u l-attakkant ta’ Andrea Borg li jilgħab ma’ Peterborough. Conor Borg li għandu 20 sena qed jitħarreġ regolarment ma’ Roma filwaqt li Andrea Borg għandu 18-il sena.

Id-difensur ta’ Valletta Jean Borg ġie mgħajjat mat-tim nazzjonali tal-kbar għall-partita ta’ ħbiberija kontra l-Lussemburgu li se tintlagħab il-Ħamis 22 ta’ Marzu, iżda se jingħaqad mal-iskwadra ta’ Silvio Vella kontra t-Turkija.

Iż-żgħażagħ Maltin għadhom qed ifittxu l-ewwel punt fil-grupp li jinkludi lill-Belġju, lill-Ungerija, l-Iżvezja u Ċipru. Fl-aħħar logħba t-tim nazzjonali tilef 1-0 kontra t-Turkija, logħba li ntlagħbet lura fl-10 ta’ Novembru fl-Istadium taċ-Ċentinarju.

L-iskwadra magħżula hi:

Gowlkipers: Jake Galea (Ħamrun Spartans, Andreas Vella (Mosta)
Għal sena oħra, l-akbar tellieqa fil-kalendarju tat-tiġrijiet taż-żwiemel se ssir bejn dan ix-xahar u April, f’dik li hi l-84 sena mill-ewwel edizzjoni. L-edizzjoni ta’ din is-sena tat-Tazza l-Kbira tnediet uffiċjalment f’konferenza stampa.

L-aqwa 76 żiemel f’Malta se jkunu qed jipparteċipaw f’sitt heats il-Ħadd 25 ta’ Marzu, bl-aqwa sitt iżwiemel f’kull heat jipparteċipaw fi tliet semifinali li se jsiru fit-8 ta’ April. L-ewwel erbat iżwiemel li jidħlu, jgħaddu għall-finali tat-Tazza l-Kbira fit-22 ta’ April. It-tiġrijiet kollha huma kontestati fuq distanza tradizzjonali ta’ 2640 metru.

Il-President tal-Malta Racing Club Edwin Borg qal li t-Tazza l-Kbira saret l-ewwel darba fl-1934 u hi l-akbar unur tat-tlielaq tat-trott f’Malta, bl-aqwa żwiemel u l-aqwa premijiet. “L-edizzjoni ta’ din is-sena tinkludi biss żwiemel mill-klassi Premier li ġejjin minn erba’ pajjiżi differenti, fosthom 12-il debuttant,” qal Borg. Il-President qal li meta l-finalisti jkunu magħrufa s-sidien taż-żwiemel stess se jtellgħu n-numri tat-tluq tagħhom għall-finali.
Dan ix-xahar f’Malta se ssir l-ewwel ġlieda bil-Muay Thai. Din il-ġlieda se tkun fost għadd ta’ ġildiet ta’ kickboxing u K1 li se jsiru waqt Gladiators Fight Night 19.

L-atleta Malti minn Jesred Piscopo minn Team Noel se jkun qed jiġġieled l-ewwel ġlieda Muay Thai s-Sibt 24 ta’ Marzu fil-Padiljun ta’ Kordin. Fl-aħħar serata tal-Gladiators, Piscopo kien rebaħ titlu ropew PRO/AM bi ġlieda K1.

Sa issa hemm numru ta’ ġlidiet Professjonali li huma konfermati, fosthom dik taċ-Champion Ewropew tal-K1 Keith Azzopardi li s-sena l-oħra rebaħ it-titlu tal-World Kickboxing Network fi Franza.

Chris Rotin minn Team Noel u Shaun Falzon, Niclas Elfstedt u Hanrick Ejlertsson minn Malta Thai Boxing huma inklużi fi ġlidiet oħra ta’ livell għoli.

Il-biljetti jistgħu jinkisbu minn Team Noel – Ying Yang Club fil-Fgura jew Malta Thai Boxing fil-Gżira. Għal aktar informazzjoni wieħed jista’ jżur il-paġna ta’ facebook ta’ Gladiators Promotions jew jagħmel kuntatt mal-organizzaturi Niclas Elfstedt (79500160) u Noel Mercieca (79208283).

Is-Segretarju Tommy Cunningham ikkonferma li se jkun hemm total ta’ 76 żiemel li jipparteċipaw li hu żieda ta’ erbat iżwiemel. Dan sar minħabba li l-għadd ta’ żwiemel fl-ogħla kategorija u wħud mis-sidien importaw żwiemel apposta għal din il-kompetizzjoni. B’hekk kellha ssir bidla fir-rawnds ta’ kwalifikazzjoni. Cunningham qal ukoll li biex jiġi aċċertat l-aqwa kundizzjoni tat-tlielaq, il-Kunsill iddeċieda li jagħmel manteniment fuq il-wiċċ tal-korsa.

Il-Kunsill tal-Malta Racing Club iddeċieda li l-premju fi flus kellu jirrifletti l-importanza ta’ din it-tellieqa u għalhekk se jkun l-akbar premju tal-istaġun, b’żieda ta’ €1,600 għal total ta’ €6,550 bir-rebbieħ jirċievi €3,500.


Difensuri: Jean Borg (Valletta), Kurt Shaw (Sliema Wanderers), Karl Micallef (Ħamrun Spartans), Dunstan Vella (Hibernians), Kurt Zammit (Birkirkara), Neil Tabone (Żejun Corinthians), Michele Sansone (Sliema Wanderers)

Midfielders: Conor Borg (Roma), Dexter Xuereb (Mosta), Nikolai Muscat (Gżira United), Jake Grech (Birkirkara), Dylan Agius (Pietà Hotspurs), Zachary Scerri (Gżira United), Juan Corbolan (Gżira United)

Attakkanti: Jurgen Degabriele (Hibernians), Joseph Mbong (Hibernians), Kyrian Nwoko (Valletta), Andrea Borg (Peterborough)

